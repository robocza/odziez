## Czym jest Odzież Robocza?

Odzież Robocza to ubrania dla osób pracujących w domu i poza nim. Sprawdzą się niezależnie od tego, czy na co dzień dźwigasz ciężary, pielisz grządki – czy stukasz w klawiaturę. Są produkowane w Polsce, w niewielkiej ilości przez [Grupę Roboczą](https://grupa.robocza.org/). W ramach pierwszej edycji Odzieży powstały dresy dla [Minimum Viable Utopia](https://mvu.pl/).

## Dlaczego tematem przewodnim dropu Nº2 jest Praca?

Przygotowane przez Dawida i Maję nadruki oraz towarzyszące im krótkie teksty dotyczą pracy i post-pracy. Współczesny Syzyf jest uwięziony w niekończącym się cyklu wykonywania zadań, które często nie mają większego sensu. Takie są wymagania rynku – zachowanie ciągłości pracy i produkcji jest podstawowym warunkiem przetrwania.

Syzyf realizuje swoje marzenia po godzinach, poświęcając im czas odpoczynku. W rezultacie pracuje bez przerwy. Ma nadzieję, że kiedyś uda mu się przekuć pasje w codzienną pracę i odzyskać czas wolny. Jednak toczony przez niego kamień innych zadań jest tak wielki i ciężki, że zmiana może nigdy nie nadejść.

Dlatego marzy o nadejściu ery post-pracy, w której będzie mógł się poświęcić temu, co daje mu satysfakcję i jest dla niego naprawdę istotne.

Kawałek tego Syzyfa jest w nas wszystkich – zmęczonej SILE ROBOCZEJ tego świata, która jak nikt inny zasługuje na docenienie i odpoczynek.

## Po co to robimy?

Przede wszystkim dlatego, że lubimy razem robić rzeczy. Poza tym, jako Grupa Robocza co roku organizujemy projektowe [Wyprawy Robocze](https://mvu.pl/wyprawa/), bierzemy udział w wielu wydarzeniach dotyczących nowych technologii i organizujemy własne (np. [Eden: Learning Garden](https://eden.mvu.pl/learninggarden/)). Kupując koszulkę, bluzę czy longsleeve, dajesz nam znak, że to co robimy jest fajne i że spodobał ci się nasz projekt. Przy okazji pomagasz nam działać dalej.
