Praca jest procesem między człowiekiem a naturą, w którym człowiek, poprzez swoje działania, pośredniczy, reguluje i kontroluje przepływ energii między sobą a otaczającym go światem. Praca definiuje to, co ludzkie. Jest – i może już zawsze pozostanie fundamentem kultury – zarówno tej osobistej, jak i na poziomie społeczeństw.

Ludzkość wyłania się z przyrody i staje twarzą w twarz z jej potężnymi siłami. Ta relacja ożywia wewnętrzną potencję ciał: ramiona, nogi, głowę i dłonie, które pomagają nam przystosować materiały natury do swoich własnych potrzeb.

Poznać ramion siłę!
<br>
Dać upust energii, wkroczyć w materię świata, poczuć jej ciężar – to znaczy prawdziwie pracować. W tej dynamicznej interakcji ludzka istota oddziałuje na świat zewnętrzny i zmienia go, jednocześnie zmieniając siebie.

Obecny system pracy zdominowany przez logikę kapitalizmu wyzwala tę potencję w zupełnie innym kierunku. Daliśmy się uwikłać w działania mające na celu utrzymanie i zakonserwowanie bieżącego stanu rzeczy – pracujemy głównie po to, żeby utrzymać swoją zdolność do pracy, a nie po to, żeby realizować siebie w działaniu.

## KONIEC ŚWIATA

_Łatwiej jest wyobrazić sobie koniec świata niż koniec kapitalizmu. / Frederic Jameson_

Termin „post-praca” odnosi się do koncepcji społecznej przemiany, w której tradycyjne modele pracy i zatrudnienia zostają zastąpione lub ewoluują w wyniku postępu technologicznego, automatyzacji i zmian w strukturze gospodarki. Obejmuje on wizję społeczeństwa, w którym tradycyjne formy pełnoetatowej pracy stają się mniej dominujące lub związane z codziennym życiem.

Post-praca jest często kojarzona z ideą rozwoju technologii, takich jak sztuczna inteligencja, robotyka i automatyzacja, które mogą zastępować niektóre czynności wykonywane dotychczas przez ludzi. Może prowadzić do transformacji rynku, zmian w strukturze zatrudnienia i ewolucji sposobu, w jaki społeczeństwo organizuje swoją aktywność zawodową.

W gruncie rzeczy chodzi jednak o to, żeby przestać myśleć o pracy i móc się skupić na samym działaniu. Zyskać pełną wolność napierania na materię rzeczywistości, doświadczać jej w każdym wymiarze i przekształcać w dowolny sposób. Post-praca to oswojony trud, działanie pozbawione końca, pełna afirmacja potencjalności.

## SYZYF i POST-SYZYF

Określenie „syzyfowa praca” oznacza ciężką, prawie niemożliwą do wykonania, bezcelową pracę. Nie mającą końca, z góry skazaną na niepowodzenie.
Syzyf został skazany przez bogów na wtaczanie wielkiego głazu na szczyt góry, jedynie po to, by ten spadał z powrotem, wymuszając na nim niekończący się wysiłek.

Od kiedy to komputery zaczęły wspierać nas w myśleniu, coraz częściej zdarza nam się postrzegać świat tak, jak one. Głosząc pochwałę automatyzacji, zaczynamy traktować swoje ciała jak interfejsy białkowe. Wydaje nam się, że można je swobodnie optymalizować i przerabiać, dostosowywać do rosnących wymagań rynku. Robimy wszystkie te rzeczy myśląc, że przyszłość jest bardzo daleko, kiedy w rzeczywistości stoimy w niej po kolana.

Coraz bardziej wyrafinowane interfejsy, w zamian za kolejne porcje danych i surowców, powoli odsłaniają kolejne tajemnice życia. Wyświetlają na ścianach naszej jaskini kształt tego, co nadchodzi. Kapitał nie ma serca i nie wzrusza go jęk psujących się maszyn. Jeśli tylko okaże się, że pod ręką jest coś, co skutecznie je zastąpi. Okazuje się, że technologia może nas nie uratować przed syzyfową pracą i tylko dołożyć nam głazów.

## SIŁA ROBOCZA

Bez pracy, nie byłoby odpoczynku. Praca jest procesem, a procesy należy realizować, żeby je zrozumieć. Dlatego weź kamień i pchaj, ale nie pchaj bez sensu. Zastanów się, czy wszystkie kamienie zasługują na toczenie.

My chcieliśmy zrobić ciuchy. Nikt nas do tego nie zmusił. O to w tym chodzi.

## ZESPÓŁ

Odzież Robocza to projekt od nas dla Was i od nas dla nas. Nie byłoby tego wszystkiego, gdyby nie zaangażowanie SIŁ kilku osób.
<br>
<br>
**Na pokładzie dropu przebywają:**

-   **Maja Starakiewicz** [dyrekcja artystyczna / ilustracje / projektowanie] [🔗WWW](https://maja.starakiewicz.pl/)
-   **Dawid Prząda** [dyrekcja artystyczna / projektowanie / logistyka] [🔗WWW](https://widok.studio/)
-   **Łukasz Podolak** [animacje i inne muwmenty] [🔗WWW](https://weirdgentlemen.com/)
-   **Cezary Stępkowski** [programowanie] [🔗WWW](https://grupa.robocza.org/)
-   **Piotrek Dziadowicz** [projektowanie, teksty i dźwięki] [🔗WWW](https://grupa.robocza.org/)
-   **Katarzyna Janota** [teksty] [🔗WWW](https://grupa.robocza.org/)
-   **Kuba Kulesza** [teksty] [🔗WWW](https://kubakulesza.pl/)
-   **Wro Wrzesińska** [3D]
