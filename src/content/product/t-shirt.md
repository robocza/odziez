---
id: 't-shirt'
---

_Kiedy życie rzuca Ci kłody pod nogi, zacznij budować z nich schody. Kiedy życie rzuca Ci pod nogi kamienie, doceń ich upadku brzmienie._

Ups. Może jednak rymy to nie nasza specjalność. Czy Tobie też czasem nogi się uginają pod ciężarem gruzu, którym zasypują Cię inni? A może z własnej woli, ochoczo zarzucasz sobie na ramiona coraz nowsze ciężary i zobowiązania?

Jeśli pot jeszcze nie zalał Ci oczu, możesz przyjrzeć się przygotowanym przez Maję Kamieniom Roboczym i zastanowić, jaki kształt przybiera Twój trud danego dnia.

Nadanie wysiłkowi konkretnego imienia może pomóc go oswoić i rozpracować. Znaleźć siłę, by zapytać swojego małego serduszka - _czy aby na pewno muszę wypruwać sobie flaki do tego stopnia?_

Na to pytanie znasz odpowiedź tylko Ty.
